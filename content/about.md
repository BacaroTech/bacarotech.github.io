---
title: "Chi Siamo" # in any language you want
# url: "/archive"
description: "Chi siamo"
summary: "about"
type: 'about'
---

BacaroTech nasce da un’idea semplice ma ambiziosa: rendere l’informatica accessibile, informale e coinvolgente, come una chiacchierata tra amici davanti a un'ombra de vin in un bacaro veneziano.


L’idea prende forma nel 2023, grazie a Giorgio Basile e Michele Scarpa, due colleghi appassionati di sviluppo web e divulgazione. Confrontandosi sul ruolo dell’informatica nella vita quotidiana e su quanto spesso venga percepita come qualcosa di troppo tecnico o riservato agli addetti ai lavori, hanno pensato: “E se provassimo a raccontarla in modo diverso?”


Condividendo la stessa visione, Giorgio e Michele hanno deciso di impegnarsi per rendere l’informatica comprensibile a tutti, in particolare ai giovani che vogliono avvicinarsi a questo mondo ma non sanno da dove iniziare. L’esperienza maturata da Giorgio come tutor e divulgatore informatico ha confermato quanto un linguaggio semplice, diretto e autentico possa fare la differenza.


Così nasce BacaroTech: un progetto di divulgazione informatica sui social, pensato per creare una community di appassionati, studenti, curiosi e professionisti. L’obiettivo è parlare di coding, tecnologie, esperienze lavorative e crescita personale senza filtri e senza accademicismi, con spontaneità ed entusiasmo.


Il nome BacaroTech è un omaggio alle radici veneziane dei fondatori e al loro stile comunicativo: diretto, umano, genuino. Un bacaro digitale dove si parla di codice, lavoro e futuro, tra un meme e un tutorial.


Nel tempo il progetto si è arricchito con contenuti formativi, racconti personali, consigli per studenti e sviluppatori junior, oltre a momenti di confronto con altri professionisti del settore. La community è cresciuta, così come il desiderio di continuare a sperimentare, raccontare e ascoltare.


BacaroTech non è solo un progetto social: è uno stile di comunicazione e condivisione dell’informatica, fondato sulla convinzione che la conoscenza vada diffusa con passione, empatia e la voglia autentica di costruire qualcosa di utile insieme agli altri.
Portiamo avanti questa realtà dal 2023 e nel corso di questo tempo siamo riusciti a mettere a terra una community di appassionati che ammonta a quasi 3000 sviluppatori* *Dato aggregato 

## Il Team


